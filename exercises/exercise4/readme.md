##Упражнение 4 - Работа с динамична памет. Канонично представяне

###Задача 1

Да се дефинира клас ```Label```, който представлява етикет на продукт в магазин. Етикетът се характеризира с:

* Баркод
* Съдържание

За класа да се дефинират конструктори (по подразбиране, за общо ползване, за копиране), оператор за присвояване, деструктор, set и get функции. 

###Задача 2

Да се дефинира клас ```Product```, който представлява продукт в магазин. Продуктът се характеризира с:

* Име
* Срок на годност
* Тегло
* Цена
* Етикет(```Label```)

За класа да се дефинират конструктори (по подразбиране, за общо ползване, за копиране), оператор за присвояване, деструктор, set и get функции.

###Задача 3

Да се дефинира клас ```Shopper```, който представлява клиент в магазин. Клиентът се характеризира с:

* Списък от продукти
* Пари в брой

За класа да се дефинират конструктори (по подразбиране, за общо ползване, за копиране), оператор за присвояване, деструктор, set и get функции. 
Да се дефинира член-функция, която:
* намира общото тегно на всички продукти в списъка
* намира общата сума на всички продукти в списъка
* проверява, дали има достатъчно пари в брой, за да плати за всички продукти
* извършва плащане на закупените продукти, ако това е възможно
* добавя нов продукт в края на списъка
* премахва продукт по зададено име (ако има два продукта с еднакво име, да се премахва първият по реда на проверяването)

###Задача 4

Да се напише програма, която създава клиент. Нека клиентът да взима точно ```n``` продукта. За клиента да се въведе максимално тегло, което може да носи. Ако общото тегло на всички продукти надвиши максималното тегло, да се премахва най-тежкият продукт, докато общото тегло не влезе в нормата. При плащането на продуктите да се съобрази, че клиентът се нуждае от 2 лв, за да може да се прибере вкъщи. 
